---
title: Avonturen met glasvezel IN huis
date: 2021-03-16
translationKey: "fiber"
---

### Inleiding

In mijn wijk was er eindelijk de mogelijkheid om 1Gbit _FTTH_ te gebruiken in plaats van 100Mbit glasvezel. Er was alleen een klein probleempje, namelijk dat alle bekabeling in huis Cat5e was. Deze kunnen natuurlijk niet de vereiste frequenties kan bereiken. Een voor de hand liggende oplossing zou waarschijnlijk Cat6 zijn.

Bij het bouwen van het huis werden loze leidingen naar elke kamer van het huis gelegd met COAX-bekabeling en Cat5e. Door de overstap naar IPTV waren de COAX kabels niet meer in gebruik. Zou het niet mogelijk zijn om in plaats daarvan glasvezel te gebruiken?

Ja. Het is mogelijk. En het was best gemakkelijk en goedkoop. Ik zal je vertellen hoe het moet.

### Benodigdheden

- Trekveer
- SC APC- of UPC-glasvezelkabel
- Twee glasvezelmediaconverters
- Twee 5V DC voedingen

### Installatie

Ik heb al twee glasvezelkabels in huis geïnstalleerd, die zonder problemen ongeveer een maand in gebruik zijn. Voor de eerste was de trekveer verbonden met de originele COAX-kabel. Door de COAX-kabel door de muur te trekken, werd de trekveer naar de meterkast geleid. Vervolgens werd de glasvezel-patchkabel met wat ducttape verbonden en probleemloos omhooggetrokken.

De tweede kabel was een stuk moeilijker. Bij het naar beneden trekken van de trekveer kwam deze ongeveer een meter vanaf het uiteinde los van de COAX-kabel. Het naar beneden duwen van de trekveer ging helemaal niet. De kabel zat vast. Na keer op keer opnieuw proberen, ging het nog steeds niet verder.

Ik haalde de COAX-kabel en de veer weer uit de muur, alle hoop was verloren. Maar na wat onderzoek op internet, vond ik een thread op [tweakers.net](https://gathering.tweakers.net/forum/list_messages/1664973). Sommige mensen stelden voor om een klein dun touw en een stofzuiger te gebruiken. Het klonk volkomen gek, maar het werkte als een tierelier. Ik heb een lang dun touw gebruikt en wat tape rond het uiteinde geplakt. Na het aanzetten van de stofzuiger ging het heel snel door de leiding. Ik kon de veer bevestigen en dan de vezel door de buis trekken.

### Conclusie

Al met al denk ik dat het allemaal vrij vlot is verlopen. De netwerkverbindingen zijn toekomstbestendig voor wanneer de gigabit-verbinding wordt geïnstalleerd, en het lijkt allemaal perfect te werken. Als iemand ooit zijn thuisnetwerkverbindingen moet upgraden, zou ik ze echt aanraden om naar glasvezel te kijken. De verbinding hoeft nooit meer geüpgrade te worden en is klaar voor de toekomst van internet. 
